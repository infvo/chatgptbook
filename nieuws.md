# Nieuws

**Nieuwe ontwikkelingen in AI voor onderwijs**

## Oktober 2024

### ChatGPT 4o - Advanced Voice Mode

De ChatGPT 4o Advanced Voice Mode is nu ook beschikbaar in Europa. Je kunt deze gebruiken in de mobiele versie, of in de desktop-versie.

Met de Advanced Voice Mode is een interactie met ChatGPT mogelijk als een "gesprek", waarbij je de AI kunt onderbreken, en aanwijzingen kunt geven op welke toon je reacties verwacht. Hierbij kun je allerlei talen combineren, je kunt bijv. ChatGPT ook vragen om gesproken tekst te vertalen.

Hiermee kun je bijvoorbeeld oefenen in het spreken in een vreemde taal. Je kunt een gesprek opzetten zoals dat bijvoorbeeld bij de bakker plaatsvindt. Je kunt daarbij ChatGPT ook vragen om feedback en extra uitleg.

(Deze "Advanced Voice Mode" is wat gebruikt is bij de aankondiging van ChatGPT 4o, voorjaar 2024.)

* https://help.openai.com/en/articles/8400625-voice-mode-faq
* 
* https://www.youtube.com/watch?v=rx_plQuNHQU
* https://www.youtube.com/watch?v=SvxlqP2bhaE

### ChatGPT 4o - met canvas

Het "canvas" is een apart venster, naast het venster met de chat. Dit canvas bevat een document (of een programma) wat je direct kunt bewerken, of via ChatGPT kunt laten bewerken. Dit laatste kan voor het hele document, maar ook voor stukjes die je selecteert. Zo kun je bijvoorbeeld het taalniveau van de inleiding aanpassen.

Door te werken met het canvas hoef je niet steeds het complete document in de chat mee te sturen: voor een groot document wordt dat al snel onoverzichtelijk. Bovendien is het handig dat je in het canvas ook je eigen aanpassingen kunt doen, kunt knippen en plakken, enz.

Dit canvas werkt vooral goed met tekst of met code (programmatekst); voor plaatjes is dit nog niet geschikt.

* https://openai.com/index/introducing-canvas/
* https://help.openai.com/en/articles/9930697-what-is-the-canvas-feature-in-chatgpt-and-how-do-i-use-it
* https://www.youtube.com/watch?v=nMoVVdlNdRE

### OpenAI - nieuwe modellen

OpenAI heeft een nieuw model ontwikkeld, "o1", speciaal gemaakt voor *reasoning* (redeneren).
Dit model geeft niet direct antwoord, maar "denkt eerst na", maakt een plan, en voert dat uit, en geeft daarna pas (uitgebreid) antwoord. Dit kun je vergelijken met het gebruik van "chain of thought", maar dan veel uitgebreider. (Je hoeft in de prompt voor o1 niet aan te geven dat deze in stappen moet werken: dat gebeurt al automatisch.)

Dit model is vooral bedoeld voor het oplossen van complexe vragen in bijvoorbeeld de bÃ¨tavakken, of voor het maken van een plan voor een groter probleem.

Van dit model zijn nu twee versies beschikbaar:

* o1-preview
* o1-mini

(Op dit moment kunnen deze modellen alleen tekstinvoer verwerken.)

Dit model is niet bedoeld als vervanging van ChatGPT 4o. Je kunt het wel gebruiken als aanvulling: bijvoorbeeld eerst een plan maken met o1, en dat vervolgens uitwerken in ChatGPT 4o (bijvoorbeeld met het canvas).

### Google NotebookLM

NotebookLM is een (gratis) AI programma van Google waarmee je de bronnen die je zelf opgeeft kunt bestuderen.
Deze bronnen kunnen bestaan uit PDF- of tekstbestanden, websites (URLs), YouTube video's, e.d.
Doordat deze AI alleen de bronnen gebruikt die je zelf opgeeft, is de kans op hallucineren minimaal.
Bovendien wordt in de teksten die deze AI aanmaakt, steeds verwezen naar de relevante passages in het bronmateriaal:
je kunt dan direct de brontekst lezen.
Voor het bestuderen van deze bronnen biedt dit programma allerlei mogelijkheden:

* samenvatten van het studiemateriaal
* maken van een overzicht (uitgebreide inhoudsopgave)
* maken van een studieplan
* maken van vragen om het materiaal te bestuderen

Daarnaast kun je "chatten" met het materiaal: je kunt vragen stellen die de AI aan de hand van de opgegeven bronnen beantwoordt.

Maar NotebookLM is vooral *viraal* gegaan doordat dit een *podcast* kan maken van het opgegeven materiaal. Dit is eerst alleen nog in het Engels, maar de verwachting is dat binnenkort veel meer talen beschikbaar komen.

* https://notebooklm.google
* https://www.youtube.com/watch?v=1A9o-MalN0k
* https://www.youtube.com/watch?v=2mO5RwLqElc

### Perplexity - Spaces

Perplexity is een AI-zoekmachine, die je kunt gebruiken in plaats van Google. Als antwoord op een vraag krijg je een overzicht van een aantal bronnen, met daarbij een samenvatting als antwoord op je zoekvraag. In deze samenvatting staan verwijzingen naar de bronnen die gevonden zijn.

> Gebruik ChatGPT nooit als zoekmachine: daar is deze niet voor gemaakt, en ChatGPT kan bronnen verzinnen (hallucineren). Gebruik in plaats daarvan Google, Perplexity, of een andere *zoekmachine*.

Je kunt bij het zoeken onder *focus* aangeven wat voor soort vraag of opdracht je wilt stellen, bijvoorbeeld zoeken in het web, zoeken in wetenschappelijke publicaties, zoeken in video's, e.d.

Je kunt via *Perplexity Spaces* (zie menu links) ook zoeken in bronnen die je zelf opgeeft. Op deze manier kun je Perplexity gebruiken op een manier vergelijkbaar met NotebookLM, voor het bestuderen van eigen studiemateriaal.

* https://www.perplexity.ai
* 