# Bijeenkomst 4

Zie de [presentatie](https://docs.google.com/presentation/d/1gacugyso-GWJRqhwilZ2V0c2otqaDjoNpNTNsFef1lw/edit?usp=sharing)

**Update: 25 juni 2024**

## ChatGPT 4o

* naast tekst-chat, ook spraak, beeld en video mogelijk als invoer
    * reageert veel sneller op spraak, ook interrupties
* tweemaal zo snel (en de helft goedkoper per "token" in de API)
* ook beschikbaar in de gratis versie

Voor voorbeelden, zie:

* [presentatie van ChatGPT 4o](https://openai.com/index/spring-update/ )
* [ChatGPT 4o demo's](https://openai.com/index/hello-gpt-4o/)
    * bijv.: gebruik van ChatGPT als tolk bij een gesprek
    * bijv.: gebruik van ChatGPT als wiskunde-tutor (Sal Khan) 

## AI Adviesraad

* [AI Advisory Board - Roermond](assets/AI-Advisory-Board-Roermond.pdf)
* https://aiadvisoryboards.wordpress.com
* [Kennisnet: handreiking AI voor scholen](https://www.kennisnet.nl/artificial-intelligence/handreiking-ai-voor-scholen/) - in eerste instantie gericht op schoolleiders

## AI Tutors

De Khan Academy biedt (voorlopig alleen in de USA) Khanmigo aan, een tutor-systeem voor het primair(?) en secondair onderwijs.
Dit systeem is gebaseerd op ChatGPT-4, zorgt voor goede tutor-interacties met leerlingen, en schermt niet-betrouwbaar en riskant gebruik van AI zoveel mogelijk af. De interactie tussen leerling en Khanmigo is transparant voor de docent (of voor de ouder): deze kan altijd de complete chat inzien, en kan gewaarschuwd worden bij mogelijke problemen. Daarnaast biedt Khanmigo veel ondersteuning voor docenten, bijvoorbeeld voor het ontwikkelen van lesplannen, lesmateriaal, enzovoort.

Inmiddels zijn de eerste resultaten van het gebruik van Khanmigo in school bekend. Afgezien van de verbeteringen in het bereikte niveau voor de verschillende vakken, valt op dat leerlingen in het algemeen meer zelfvertrouwen gekregen hebben en de AI veel meer vragen durven te stellen dan anders in de klas. Leerlingen worden door de tutor zoveel mogelijk uitgedaagd in hun "Zone of Proximal Development": uitdagingen die ze net kunnen uitvoeren, met een beetje hulp ("scaffolding"). Dit is waarschijnlijk één van de oorzaken van het groeiende zelfvertrouwen.


### ChatGPT-4o als tutor

Je kunt ChatGPT-4o (de "omni versie") ook gebruiken als tutor, zoals de bijgaande video demonstreert. (De koppeling van ChatGPT met een interactief venster, zoals je in deze video ziet, is momenteel nog niet mogelijk: je zult steeds een screenshot moeten maken.)

* [Sal Khan en zoon met ChapGPT4o als wiskunde-tutor](https://www.youtube.com/watch?v=IvXZCocyU_M)
    * merk op dat Sal Khan de *tutor-prompt* voor ChatGPT4o mondeling geeft, met bijvoorbeeld de opmerking dat de tutor niet de oplossing moet geven, maar de gebruiker moet helpen zelf de oplossing te vinden.

### Brave New Words (boek)

Sal Khan, de oprichter van de Khan Academy (https://khanacademy.org), heeft een boek geschreven: Brave New Words, over AI in het onderwijs en in het werk.
Hij geeft hierin veel achtergrondinformatie over het ontstaan van Khanmigo, het AI-tutorsysteem van de Khan Academy.
Daarnaast geeft hij voorbeelden hoe je Khanmigo en andere AI kunt gebruiken in het onderwijs, voor de verschillende vakken.

* [via bol.com](https://www.bol.com/nl/nl/p/brave-new-words/9300000159809628)
* [via amazon](https://www.amazon.com/Brave-New-Words-Revolutionize-Education/dp/0593656954)

Bij de voorbereiding van dit boek heeft hij een aantal mensen geïnterviewd die met hetzelfde thema bezig zijn:

* met [Bill Gates](https://www.youtube.com/watch?v=3VYj__vmm6Y)
* met [Greg Brockman (OpenAI)](https://www.youtube.com/watch?v=z0S1ORbbQUU)
* met [Kevis Roose (New York Times, auteur)](https://www.youtube.com/watch?v=g1mq8dAiZgQ)
* met [Angela Duckworth (van "Grit")](https://www.youtube.com/watch?v=9hBezV3lX-U)
* met [Ethan Mollick](https://www.youtube.com/watch?v=KngFdAAgKCY)
* met [Peggy Buffington en Tim Krieg](https://www.youtube.com/watch?v=PSFLgn_7McY) (van één van de eerste scholen die met Khanmigo gewerkt heeft)

### Game tutors

Een andere ontwikkeling zijn game-tutors, zie bijvoorbeeld [NVIDIA G-Assist](https://www.youtube.com/watch?v=RdsyJQWUUSs).
Bij games speelt "leren" ook een grote rol, en tutors kunnen daarbij helpen.
Voor het onderwijs kan dit van belang zijn omdat (i) we steeds beter begrijpen hoe we goede tutors moeten maken; (ii) leerlingen ook in andere contexten dan in het onderwijs met tutors in aanraking komen.

## Recente en te verwachten ontwikkelingen

### AI in veel producten

In mei en juni 2024 zijn veel nieuwe AI-producten aangekondigd. Eén van de ontwikkelingen is dat AI in bijna alle ICT-systemen geïntegreerd wordt.

* **Google** en **Microsoft** bieden hun "copilots" aan bij hun office-software: doordat deze AI-assistenten toegang hebben tot al je documenten en mails is de context van de taken veel duidelijker. Je kunt hulp krijgen bij het maken van documenten, het samenvatten van teksten, het schrijven van e-mails, e.d.
     * Microsoft Copilot - bronnen voor onderwijs: https://adoption.microsoft.com/en-us/copilot-resources-for-education/ (bevat o.a. richtlijnen voor het schrijven van goede prompts)
     * Google - Gemini for Workspaces; 
* **Apple** integreert AI nog dieper in het systeem, om hulp te bieden bij alle mogelijke taken die je met je computer (of smartphone) zou kunnen uitvoeren. Om de privacy van de gebruiker te garanderen, worden veel AI-bewerkingen *lokaal* uitgevoerd, met kleinere "Large" Language Models die op je computer of smartphone werken. Alleen als het echt nodig is wordt (op een veilige manier) een Large Language Model op een server in het internet geraadpleegd.
    * (De invoering van de Apple AI in Europa wordt voorlopig uitgesteld: Apple is in gesprek met de EU over enerzijds het bewaken van de privacy en security - die in Apple's model goed gewaarborgd lijkt - en het openstellen van dit platform voor de concurrentie - wat voor de AU een belangrijk punt is.)
* **Adobe** integreert generatieve AI in producten als *Express*, *Acrobat (PDF)*, en *Photoshop*.
* **Canva** gebruikt AI voor het maken van afbeeldingen.

### Claude Sonnet 3.5

OpenAI is niet de enige aanbieder van ChatGPT-achtige systemen: ook Google (*Gemini*), Microsoft (*Copilot*), en Athropic (*Claude*) hebben een vergelijkbare AI chat-bot.
Anthropic heeft in juni een nieuwe versie gelanceerd: *Claude Sonnet 3.5*. Dit is een verbeterde versie van hun middelste systeem, tussen Claude Opus als het grootste, "krachtigste" en duurste systeem, en Haiku, het kleinste en goedkoopste systeem. Maar Claude Sonnet 3.5 blijkt sterk verbeterd te zijn: dit presteert in de meeste benchmarks beter dan het topsysteem Claude Opus, en ook beter dan OpenAI ChatGPT-4o.

Claude Sonnet is ook, met beperkingen (aantal prompts/tijd), te gebruiken met een gratis Anthropic account.

Deze ontwikkeling geeft aan dat de LLM-modellen nog lang niet uitontwikkeld zijn, en dat ook de kleinere modellen verrassend goed kunnen presteren. (Deze kleine systemen gebruiken ook aanzienlijk minder rekentijd en geheugen, waardoor ze ook goedkoper zijn, en minder milieu-belastend.)




