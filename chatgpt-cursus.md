# ChatGPT cursus

De cursus begint met een [workshop ChatGPT](workshop-chatgpt), online of fysiek.
Na deze workshop gaan de deelnemers *zelf aan de slag*, bij voorkeur met een groep docenten van de eigen school.
Deze docenten komen eens per maand/4 weken fysiek bijeen, om hun resultaten en ervaringen te delen, en om hun ChatGPT-plannen voor de komende periode te bespreken. Ook kunnen dan vragen geformuleerd worden voor de online feedback sessies. Deze bijeenkomsten zijn bij voorkeur op de eigen school.



## ChatGPT leren: zelf aan de slag

ChatGPT komt niet met een handleiding: zelf de makers weten niet hoe je dit het beste kunt gebruiken, laat staan hoe je ChatGPT in jouw situatie het beste kunt gebruiken.
De belangrijkste manier om te leren werken met ChatGPT is daarom: *zelf aan de slag*, het liefst met de zaken rond je dagelijkse werk. Het blijkt dat je na ongeveer 10 uur serieus werken met ChatGPT door begint te krijgen hoe dit werkt.
En als je ChatGPT gebruikt om je dagelijkse werk beter en sneller te doen, dan kost dit experimenteren met ChatGPT je geen extra tijd: het bespaart je ook tijd.

Het is niet helemaal waar dat er geen kennis is over het beste gebruik van ChatGPT: er zijn talloze voorbeelden van *prompts* die werken in bepaalde gevallen. En er zijn richtlijnen voor het maken van goede prompts. Maar daarbij moet je bedenken dat de prompts bij een volgende versie van ChatGPT best anders kunnen werken, en dat je dan andere richtlijnen nodig hebt. Maar deze prompts en richtlijnen zijn vooral geschikt om te helpen bij je eerste experimenten: na verloop van tijd ontwikkel je je eigen prompts en je eigen richtlijnen.

Het leren werken met ChatGPT gaat nog sneller als je je ervaringen deelt met collega's. Daar zijn de maandelijkse bijeenkomsten voor bedoeld. 

Daarnaast is het zo dat je als school en als docent ook beleid moet ontwikkelen met betrekking tot het gebruik van ChatGPT en andere AI: in de maandelijkse bijeenkomsten kun je daar een begin mee maken.

## Materiaal voor de cursus

:::{image} figs/chatten-met-napoleon.png
:width: 200
:align: center

:::

Als materiaal voor de cursus wordt het boek [Chatten van Napoleon](https://www.bol.com/nl/nl/p/chatten-met-napoleon/9300000152319690) van Barend Last en Thijmen Sprakel gebruikt. 

Daarnaast is er het nodige online-materiaal, o.a. via deze website (zie [Achtergrondmateriaal](achtergrond)).

## Online feedback sessies

Als begeleiding van de fysieke docenten-bijeenkomsten kan per groep één deelnemer deelnemen aan een online feedback sessie,
waarin vragen besproken kunnen worden en ervaringen gedeeld kunnen worden. 
De resultaten van deze sessies worden ook online gedeeld.

## Samenstelling van de docentgroepen

De ideale grootte voor een groep is 7-9 docenten. Je hebt dan voldoende stof om te bespreken, en voldoende tijd om iedereen aan het woord te laten komen. Minder kan, veel meer is niet aan te raden: dan kun je er beter twee groepen van maken.

Het is geen probleem om te werken met docenten van verschillende vakken; dit kan zelfs nieuwe inzichten opleveren over de vakken heen.

## Agenda voor een fysieke sessie

| duur   | beschrijving |
| :---   | :--- |
| 5 min  | Opening |
| 30-45 min | Bespreking resultaten |
| 30 min | Keuzethema |
| 15 min | Planning volgende periode |
| 5 min  | Afronding, plannen volgende bijeenkomst |

Bij het onderdeel *bespreking resultaten* doen de deelnemers verslag van hun resultaten en ervaringen van de afgelopen periode.
Reken hiervoor ca. 5 minuten per deelnemer.

Het keuzethema is bijvoorbeeld de bespreking van een video of een hoofdstuk uit het boek. Alle deelnemers hebben dit bekenen of gelezen, en één van de deelnemers bereidt een aantal vragen en punten van discussie voor over dit thema.

Bij de *planning voor de volgende periode* maakt elke deelnemer zijn eigen plan: hoe ga je in de komende periode ChatGPT gebruiken om je eigen onderwijs te verbeteren, of het leren van je leerlingen.
Deze verbetering kan bestaan uit: hogere kwaliteit, met minder tijd/inspanning, en/of met meer plezier.
Elke deelnemer beschijft zijn eigen plan, en doet de volgende bijeenkomst verslag van de resultaten en ervaringen.

Onderdeel van de afronding is het plannen van de volgende bijeenkomst: welk onderwerp wordt besproken, en wie begeleidt het gesprek daarover.

## Tussen de fysieke bijeenkomsten

Het belangrijkste onderdeel van deze cursus is: zelf aan de slag gaan. Gebruik ChatGPT voor je dagelijkse taken, om je tijd te besparen, en om de kwaliteit van je onderwijs te verbeteren.

Als je daarbij practische vragen hebt, kun je die eerst proberen met je collega's op te lossen. Als je er dan nog niet uitkomt, stel deze vraag dan op het i&i forum.

