# ChatGPT voor docenten

De [vakvereniging i&i](https://www.ieni.org), voor docenten informatica en digitale geletterdheid, biedt een cursus ChatpGPT voor VO-docenten aan.

:::{admonition} Doel van de cursus
Het (ambitieuze) *doel van de cursus* is om docenten te leren werken met ChatGPT (en andere vormen van AI), voor het verbeteren van hun onderwijs, en voor het verbeteren van het leren van hun leerlingen.

- docenten: beter onderwijs met ChatGPT in minder tijd (en met meer plezier)
- leerlingen: meer leren in met ChatGPT in minder tijd (en met meer plezier)
- en: beiden beter voorbereid op een toekomst met AI
:::

:::{tip} Eerstvolgende worskhops

* maandag 26 februari, 15:30-17:00 uur (i&i online)
    * [aanmelden online workshop](https://docs.google.com/forms/d/e/1FAIpQLSey9b1KYY2Eg3VPuWMHg-5Ly2bLRJJ32X23S-5tvbmQGUfcng/viewform?usp=sf_link])  
* donderdag 18 april, Utrecht (i&i conferentie, fysiek)
    * [aanmelden conferentie](https://www.smink-registratie.nl/ieni/)
    * [conferentie-website](https://ieni.github.io/april2024/)

:::

## Waarom deze cursus?

ChatGPT en andere vormen van AI hebben een steeds grotere invloed op de maatschappij - en zeker ook op het onderwijs. Leerlingen gebruiken dit al, en het heeft geen zin om dat te verbieden, maar wel om ze te leren het goed te gebruiken.
Voor docenten is het belangrijk om op de hoogte te blijven - en zo mogelijk AI in te zetten voor beter onderwijs.
En, als je AI-beleid wilt maken voor je school, zul je ook moeten weten waarover je het hebt.

Wij denken dat je het gebruik van ChatGPT het beste leert door er zelf mee aan de slag te gaan.
De workshop is bedoeld als hulp bij de eerste stappen. De volgende stappen kun je zelf uitvoeren, zo mogelijk samen met je collega's.
Je kunt daarbij het boek Chatten met Napoleon en andere materialen gebruiken. Op deze website verzamelen we materialen die je hierbij kunnen helpen. En waar nodig bieden we hulp bij de organisatie van de vervolgstappen.

Voor sommige aanbieders is ChatGPT een "gat in de onderwijsmarkt" waar ze graag inspringen. Maar een cursus of workshop van een halve dag gaat niet verder dan de eerste stap. Daarna moet je zelf aan de slag: dat is essentieel (maar ook leuk).

## Hoe ziet de cursus eruit?

De cursus ChatGPT voor docenten bestaat uit 

* een fysieke of online *workshop* *CHatGPT voor docenten*, van ongeveer 1,5 uur
* een reeks fysieke *maandelijkse bijeenkomsten* met collega-docenten, zo mogelijk van je eigen school.
    * hoeveel van deze bijeenkomsten? minimaal 4; voor docenten die het echt willen leren gebruiken, ca. 12 (anderhalf jaar).

### De workshop

De workshop vormt het begin van de cursus; deze workshop wordt op meerdere manieren aangeboden.

* fysiek: op de i&i conferenties (eerstvolgende: 18 april 2024; zie de i&i website)
* online: zie de aankondigingen in de i&i nieuwsbrief
* fysiek, op de eigen school
    * hierbij kan i&i ondersteuning bieden, tegen kostprijs.
    * je kunt deze workshop door een eigen (informatica-)docent laten organiseren.
    * of i&i vragen om een docent hiervoor te leveren.

De workshop ChatGPT voor docenten is voor het eerst gehouden op de i&i conferentie in november 2023, door Ramon Moorlag, Yuri Tax, en Eelco Dijkstra. De presentatie van deze workshop vind je [hier](figs/chatten-met-docenten.pdf) . De bijbehorende tekst, met achtergrondinformatie, vind je in hoofdstuk [ChatGPT workshop](chatgpt-workshop).

### Maandelijkse bijeenkomsten

De *maandelijkse bijeenkomsten* organiseer je voor het grootste deel zelf, met je collega's, op je eigen school. Deze bijeenkomsten hebben het karakter van een PLG ("Professionele Leer Gemeenschap"), waar je als collega-docenten vooral van elkaar leert, en elkaar helpt bij het leren gebruiken van ChatGPT. Voor het organiseren van deze bijeenkomsten kun je online ondersteuning krijgen.

Voor beide onderdelen bevat deze website het nodige *materiaal* (naast het boek: Chatten met Napoleon).

### ChatGPT Plus

Om met ChatGPT aan de slag te gaan, heb je een account nodig. Je kunt werken met een gratis account, maar we raden aan om een account op ChatGPT Plus te nemen: dat kost ongeveer 20 Euro per maand. Dit biedt de volgende extra's:

* het geeft je een kijkje in de toekomst: ChatGPT 4 is ongeveer een jaar vooruit op de gratis versies zoals ChatGPT 3.5.
* je kunt een veel grotere context gebruiken in je prompts - en daardoor deze veel beter afstemmen op je eigen situatie
* je kunt gespecialiseerde versies van ChatGPT maken, zogenaamde GPTs
* je kunt de GPTs van anderen gebruiken

In plaats van de individuele ChatGPT Plus, kun je als team docenten ook een (iets duurdere) Team-abonnement nemen.

## Kosten en tijdsinvestering

:::{admonition} Concept-kostenraming!
De kosten hieronder zijn nog een voorlopige raming.
Maak een afspraak (e.dijkstra@ieni.org) om hiermee aan de slag te gaan.
:::

* kosten van de workshop, afhankelijk van de volgende alternatieven
    * als onderdeel van de i&i conferentie (kosten van de conferentie-deelname: 150 Euro)
    * op de eigen school, door i&i-docent verzorgd: 500 Euro (voor een groep van ca. 15 deelnemers)
    * op de eigen school, verzorgd door een eigen docent: gratis
* boek: 25 Euro per deelnemer
* ChatGPT Plus, 6 maanden: ca. 120 Euro (optioneel, maar sterk aanbevolen)
* gebruik materialen op deze website: gratis
* online begeleiding door i&i: voor i&i leden gratis
    * suggestie: meld alle deelnemers aan als i&i lid (35 Euro/jaar). Met die bijdragen kunnen we onder meer dit materiaal up-to-date houden.

Tijdsinvestering: workshop: 2-3 uur; maandelijkse bijeenkomsten: 1,5 uur; zelf aan de slag: 2-5 uur per week (voor je dagelijkse werk). Na ca. 10 uur kun je ChatGPT gebruiken voor je dagelijkse werk - om beter onderwijs te geven, en/of in minder tijd.
